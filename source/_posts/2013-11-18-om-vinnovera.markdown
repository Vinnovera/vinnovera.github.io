---
layout: post
title: "Om Vinnovera"
date: 2013-11-18 12:44:24 +0100
---

När farmor och farfar var små gick man till skräddare, bagaren, skomakaren och möbelsnickaren. Alla tog sitt hantverk på allvar och fann en njutning i att skapa resultat av hög kvalitet. Med omsorg och yrkesstolthet<!--more--> vårdade man sitt rykte inom sitt skrå.


Vi på Vinnovera ser webbgränssnitt för desktop, läsplattor och mobil som vårt hantverk. Vi vill jobba med kunder som tycker att kvalitet är viktigt, tänker långsiktigt och vill skapa webbupplevelser med det där lilla extra.


Oavsett teknisk plattform och bakomliggande system så som CMS (Content Management System) eller e-handelssystem, har alla webblösningar ett gränssnitt. Dessa gränssnitt utvecklas med HTML5, CSS och JavaScript. Vi är specialister på på dessa tekniker vilket gör att vi kan bidra med vårt hantverk i alla möjliga webbprojekt, stora som små, i egen regi eller tillsammans med andra leverantörer.


När vi får jobba med duktiga människor på både kund- och leverantörssidan, i projekt där kvalitet, användarupplevelse och affärsnytta är ledord, då trivs vi som bäst. Henry Ford sa en gång att kvalitet betyder att göra rätt när ingen ser på. För oss betyder det att kvalitet är varje projektmedlems ansvar. Vårt ansvarstagande och strävan efter kvalitet är också det alla på Vinnovera har gemensamt.


Om du är på jakt efter webbkonsulter och tycker att detta låter klokt, eller om du är frontend-specialist och vill hitta en arbetsplats där du blir omgiven av folk som vill dela sin kunskap med dig, <a href="/#kontakt">tveka inte att höra av dig</a>.