---
template: default.html
title: "NCC Navigator"
date: 2015-12-17 08:00
comments: false
sharing: true
footer: true
---

![Skärmdump](/images/content/projects/ncc-navigator/imac.png)

*NCC är ett av de ledande bygg- och fastighetsutvecklingsföretagen i norra Europa med en omsättning på 58 Mdr SEK och 18 500 anställda. Med Norden som hemmamarknad är NCC verksamt inom hela värdekedjan – utvecklar och bygger bostäder, kommersiella fastigheter, industrilokaler och offentliga byggnader, vägar och anläggningar samt övrig infrastruktur.* 

Vinnovera hjälper [NCC Boende][0] med webbutveckling och digital innovation, och har inom detta uppdrag utvecklat en responsiv webbapplikation som visualiserar lägenhetsprojekt med hjälp av 3D-bilder och panoramor. Besök en [projektsida][1] på NCC.se för att se Navigatorn.

![Skärmdump](/images/content/projects/ncc-navigator/devices.png)

## Vinnoveras roll
Vi har ansvarat för koncept, interaktionsdesign, UX, front-end och teknisk utveckling av Navigatorn. Utvecklingsprojektet bedrevs som ett “proof-of-concept” för att löpande kunna testa lösningar och utvärdera dessa mot projektets krav. Stor vikt lades vid att undersöka hur 3D-visualiseringar fungerar och upplevs i en responsiv applikation. 

Projektet resulterade i en webbapplikation, som via EPiServer kan publiceras på varje lägenhetsprojekt som finns på NCC:s webbplats. Applikationen är responsiv vilket gör att den fungerar oavsett vilken enhet besökaren använder. Bilder, information och lägenhetsdata är integrerat via API:er och standardiserade bildleveranser, vilken gör att det krävs minimal handpåläggning när ett nytt projekt ska sättas upp.

[0]: http://www.ncc.se/bostad/
[1]: http://www.ncc.se/bostad/sok-bostad/ostergotland/linkoping/vimanshall/vimans-terrass/