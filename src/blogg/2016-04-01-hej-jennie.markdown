---
template: post.html
title: "Hej Jennie!"
date: 2016-04-01 15:00:00
comments: true
tags: Nyheter, Vi
author: Osborne von Waldegg
authorDescription: Osborne jobbar med User Experience på Vinnovera.
authorImage: /images/profiles/osborne.jpg
authorMail: osborne@vinnovera.se
---
<img src="/images/profiles/jennie.jpg" alt="Jennie" class="portrait" />
En glad, nöjesparksfrälst Star Wars fangirl har tagit plats på Vinnovera.
<!--more-->
Jennie Andersson är frontendutvecklare med designambitioner eller som hon uttrycker det själv:
*"- Jag gillar att göra saker fina."*

Hon gillar nya saker, att inte riktigt veta vad som väntar runt hörnet och vill lära sig nya ramverk här på Vinnovera. Hon är övertygad om att det är rätt plats för det:

*"- Jag ser fram emot att jobba med folk som är bättre än jag själv. Alla verkar så duktiga här, det finns alltid någon som har svar på mina frågor."*

Jennie är uppvuxen på en gård i Sörmland och när hon flyttade till stan blev det söder om Söder - alltså Sörmland.

*"- Man måste bo i Sörmland, hävdar hon."*

Hon säger sig vara envis och ha mycket bestämda åsikter, något vi får prov på när hon påstår att det finns sju Star Wars filmer (istället för fyra) och att det skulle existera något slags varelse som heter Jar Jar… vi vet. Helt tokigt!

Som uppvuxen på gård tycker hon om kroppsarbete och ägnar stor del av sin fritid åt att träna. Andra fritidsintressen anger hon vara såga, gräva, sticka och virka små japanska figurer - Amigurumi.

Det här kommer att bli hur bra som helst säger Vi.

**Välkommen Jennie!**
